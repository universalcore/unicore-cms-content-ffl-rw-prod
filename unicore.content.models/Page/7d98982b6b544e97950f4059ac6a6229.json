{
  "subtitle": "", 
  "description": "Kuki ari ngombwa kuganira no kungurana ibitekerezo ku kwirinda no guhangana n\u2019ibiza ?", 
  "language": "kin_RW", 
  "title": "Kuki ari ngombwa kuganira no kungurana ibitekerezo ku kwirinda no guhangana n\u2019ibiza ?", 
  "primary_category": "3c09cebe82174a50a52571a498767451", 
  "created_at": "2015-03-02T15:18:41.589430+00:00", 
  "featured_in_category": false, 
  "modified_at": "2015-03-02T15:18:41.589771+00:00", 
  "_version": {
    "package_version": "1.0.0", 
    "language_version": "2.7.6", 
    "language": "python", 
    "language_version_string": "2.7.6 (default, Mar 22 2014, 23:03:41) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Ibihe by\u2019intambara, ibiza n\u2019ibyorezo bitera ingaruka mbi ku miryango; cyane cyane ubukene, indwara, imirire mibi ndetse n\u2019ihohoterwa bikunze kwibasira abana n\u2019abagore. Hamwe no guhabwa amakuru nyayo n\u2019inkunga; ingo n\u2019imiryango muri rusange, bashobora gufata ingamba zo kumenya icyo gukora mu rwego rwo kwirinda no guhangana n\u2019ibiza. Abana n\u2019abagore nibo bibasirwa cyane n\u2019ibihe by\u2019intambara, ibyorezo ndetse n\u2019ibiza. Ikigereranyo kigera kuri miliyoni 26 z\u2019abatuye isi bari impunzi mu mwaka wa 2007 kubera intambara n\u2019ihohoterwa.\r\n\r\nUbuhunzi buhutaza imibereho y\u2019ingo, uburyo bwo kubana n\u2019abandi ndetse n\u2019ubufasha bahabwa. Butuma imiryango ibatatana, kandi abana bagahura n\u2019ingaruka zo guteshwa agaciro, ivangura, ihohoterwa, ubukene no gukoreshwa imirimo ivunanye.\r\n\r\nIntambara n\u2019ibiza bituma abana bahura n\u2019ibibazo by\u2019indwara, imirire mibi, kubura amazi meza, isuku nke cyane cyane iyo hatuwe n\u2019abantu benshi, no kubona serivisi zo kwivuza biragabanuka. Abana bagira ibibazo mu kwiga cyane ko amashuri akunze guterwa no gusahurwa, bigatuma abarimu n\u2019ibikoresho biba bike. Ubwandu bwaVirusi itera SIDA buriyongera.\r\n\r\nIndwara z\u2019ibyorezo zishobora guterwa n\u2019ibihe by\u2019ibiza, cyangwa se nazo zigatera ibihe by\u2019ibiza. Ibihe by\u2019ibiza bishobora kuza kubera uko icyorezo gikomeye cyangwa se uko abaturage babyitwayemo.\r\n\r\nAbana n\u2019imiryango bate uburenganzira bwo kurindwa no kugezwaho amakuru n\u2019inkunga ikenewe yose mu kwirinda no kwikura muri ibyo bihe by\u2019akaga.", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "kuki-ari-ngombwa-kuganira-no-kungurana-ibitekerezo-ku-kwirinda-no-guhangana-nibiza", 
  "uuid": "7d98982b6b544e97950f4059ac6a6229"
}